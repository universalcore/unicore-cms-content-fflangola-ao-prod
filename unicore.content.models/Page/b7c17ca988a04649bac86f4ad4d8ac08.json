{
  "subtitle": "", 
  "description": "Kumnyonyesha mtoto maziwa ya mama pekee kwa kipindi\r\ncha miezi sita ya mwanzo tangu kuzaliwa na kuendelea\r\nkumnyonyesha baada ya miezi sita kunaweza kupunguza hatari\r\nzinazohusiana na ugonjwa wa kuhara. Utoaji wa chanjo ya kinga\r\ndhidi ya virusi aina ya rota (inaposhauriwa na kama inapatikana)\r\nhupunguza vifo vinavyotokana na ugonjwa wa kuhara\r\nunaosababishwa na virusi hivyo. Virutubisho kama Vitamini\r\nA na zinki vinaweza kupunguza hatari ya kupata ugonjwa wa\r\nkuhara. ", 
  "language": "swh_TZ", 
  "title": "Kumnyonyesha mtoto maziwa ya mama pekee kwa kipindi cha miezi sita ya mwanzo tangu kuzaliwa na kuendelea kumnyonyesha baada ya miezi sita kunaweza kupunguza hatari zinazohusiana na ugonjwa wa kuhara. ", 
  "primary_category": "9e39b5f245b241b2af54c96932454c32", 
  "created_at": "2014-10-12T20:20:26.905973+00:00", 
  "featured_in_category": false, 
  "modified_at": "2014-11-12T08:40:33.786242+00:00", 
  "_version": {
    "package_version": "0.2.5", 
    "language_version": "2.7.6", 
    "language_version_string": "2.7.6 (default, Mar 22 2014, 22:59:56) \n[GCC 4.8.2]", 
    "language": "python", 
    "package": "elastic-git"
  }, 
  "linked_pages": [], 
  "id": "b7c17ca988a04649bac86f4ad4d8ac08", 
  "content": "Kunyonyesha maziwa ya mama ni chanzo bora cha majimaji na chakula kwa watoto\nwadogo wenye ugonjwa wa kuhara. Maziwa ya mama yana virutubisho na ni safi na\nyanasaidia kupambana na magonjwa na maambukizo. Mtoto mchanga anayenyonyeshwa\nmaziwa ya mama katika miezi sita ya mwanzo tangu kuzaliwa ana uwezekano mdogo\nwa kupata ugonjwa wa kuhara katika umri huo. Maziwa ya mama huzuia upungufu wa\nmaji mwilini na utapiamlo na yanasaidia kurudisha majimaji yaliyopotea. Wakati\nmwingine, mama hushauriwa kuwanyonyesha watoto kwa kiasi kidogo ikiwa wana\nugonjwa wa kuhara. Ushari huu si sahihi. Mama wanapaswa kuwanyonyesha watoto\nwao mara nyingi zaidi kuliko kawaida ikiwa mtoto ana ugonjwa wa kuhara. Baba\nwanapaswa kuwasaidia mama ambao wananyonyesha kwa kumtunza mtoto mgonjwa na\nwatoto wengine katika familia, na kuwasaidia katika kazi za nyumbani. Kirusi\naina ya rota ni kirusi kinachosababisha ugonjwa wa kuhara. Watoto wanapaswa\nkupewa chanjo dhidi ya kirusi hiki katika nchi ambazo chanjo hii hutolewa.\nVirutubisho vya vitamini A, hasa katika maeneo yaliyo na upungufu wa vitamini\nA, ni jambo muhimu ili kupunguza hatari ya mlipuko wa ugonjwa wa kuhara.\nVyakula vilivyo na vitamini A ni pamoja na maziwa ya mama, maini, samaki,\nbidhaa za maziwa, matunda ya rangi ya machungwa au manjano na mbogamboga, na\nmbogamboga za kijani kibichi. Kujumuisha zinki kama sehemu ya tiba ya ugonjwa\nwa kuhara husaidia kupunguza ukali na muda wa kuharisha. Zinki pia huwakinga\nwatoto dhidi ya matukio ya kuhara kwa muda wa miezi 2. Watoto wenye umri wa\nzaidi ya miezi 6 wanaweza kutumia miligramu 20 za zinki kwa siku (ya vidonge\nau ya maji) kwa siku 10 hadi 14. Kwa watoto wenye umri wa chini ya miezi 6,\nnusu kidonge au zinki ya maji (miligramu 10) kwa siku ni kiwango kinachofaa.\nMtaalam wa afya anapaswa kumwelekeza mama, baba au mlezi mwingine jinsi ya\nkumpa mtoto vidonge vya zinki kwa kuyeyusha katika kiasi kidogo cha maziwa\nyaliyokamuliwa toka kwa mama, kinywaji cha chumvichumvi kinachorudisha maji\nmwilini, au maji safi katika kikombe au kijiko. Ikiwa mtoto ni mdogo sana\nkiasi cha kutoweza kutumia kidonge, zinki ya maji inaweza kutumika.\n\n", 
  "source": "3fb295e8a82746908924fffd2b2e27de", 
  "featured": false, 
  "published": true, 
  "position": 0, 
  "slug": "kumnyonyesha-mtoto-maziwa-ya-mama-pekee-kwa-kipindi-cha-miezi-sita-ya-mwanzo-tangu-kuzaliwa-na-kuendelea-kumnyonyesha-baada-ya-miezi-sita-kunaweza-kupunguza-hatari-zinazohusiana-na-ugonjwa-wa-kuhara", 
  "uuid": "b7c17ca988a04649bac86f4ad4d8ac08"
}