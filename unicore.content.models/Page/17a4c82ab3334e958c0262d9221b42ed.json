{
  "subtitle": "", 
  "description": "Watoto wote hukua na hubadilika kwa mfumo unaofanana,\r\nhata hivyo kila mtoto hubadilika kivyake. Kila mtoto anavyo vitu\r\nvyake vinavyomvutia, silika yake, aina yake ya kuishirikiana na\r\nwatu wengine na namna yake ya kujifunza. ", 
  "language": "swh_TZ", 
  "title": "Watoto wote hukua na hubadilika kwa mfumo unaofanana, hata hivyo kila mtoto hubadilika kivyake. Kila mtoto anavyo vitu vyake vinavyomvutia, silika yake, aina yake ya kuishirikiana na watu wengine na n", 
  "primary_category": "84c39134746243a1a04fc013fd1b1e0e", 
  "created_at": "2014-10-12T17:40:36.881540+00:00", 
  "featured_in_category": false, 
  "modified_at": "2014-11-12T08:40:43.238975+00:00", 
  "_version": {
    "package_version": "0.2.5", 
    "language_version": "2.7.6", 
    "language_version_string": "2.7.6 (default, Mar 22 2014, 22:59:56) \n[GCC 4.8.2]", 
    "language": "python", 
    "package": "elastic-git"
  }, 
  "linked_pages": [], 
  "id": "17a4c82ab3334e958c0262d9221b42ed", 
  "content": "Kufahamu umri na hatua za mabadiliko ya mtoto husaidia wazazi kutambua aina ya\nmabadiliko yanayotegemewa kutokea kwa mtoto kulingana na mtoto anavyokuwa na\nkubadilika. (Rejelea maelezo ya namna watoto wanavyobadilika hapo chini.)\nWazazi na walezi wengine waombe ushauri pale wanapodhani kwamba mtoto wao\nhabadiliki kama inavyotegemewa. Wazazi wanaweza kutambua dalili za tatizo la\nulemavu kwa mtoto kwa kuchunguza namna mtoto mdogo anavyofanya pale\nanapoguswa, anaposikia sauti na anapoona kitu. Endapo mabadiliko\nyanayotegemewa ya mtoto yanatokea polepole sana, wazazi na walezi wanaweza\nkumsaidia mtoto kwa kukaa naye muda mwingi zaidi wakicheza, kuongea na\nkumsugua mwili wake taratibu. Endapo baada ya kukaa na mtoto kwa muda mwingi\nzaidi na kumsaidia bado hapatakuwa na mabadiliko ya kuridhisha, wazazi na\nwalezi watafute ushauri kwa mtaalamu wa afya. Kuchukua hatua mapema ni muhimu\nsana katika kumsaidia mtoto aliyechelewa kufikia mabadiliko yanayotegemewa kwa\nwakati au mlemavu. Wazazi na walezi wengine hawana budi kutilia maanani\nmaendeleo kamili ya vipaji na uwezo wa mtoto. Mtoto mlemavu, awe wa kike au wa\nkiume, huhitaji kuonyeshwa upendo wa hali ya juu pamoja na kupewa ulinzi wa\nziada. Pamoja na hilo. huhitajii pia mambo yote ambayo watoto wengine wasio\nwalemavu wanahitaji, yaani kujaliwa, kulelewa vizuri na kupewa huduma nyingine\nzote: kuandikishwa baada ya kuzaliwa, kunyonyeshwa, kupewa chanjo, lishe bora\nna kulindwa dhidi ya uonevu na unyanyasaji. Kama ilivyo kwa watoto wote,\nwatoto walemavu wahamasishwe kushiriki kwenye michezo na kuchanganyika na\nwenzao. Mtoto asiye na furaha au mwenye matatizo ya kihisia anaweza kuonyesha\ntabia isiyo ya kawaida. Kwa mfano anaweza: \\- kukasirika ghafla, kujitenga,\nkuhuzunika, kuwa mvivu na kukataa kusaidiwa \\- kuiga au kuonyesha tabia mbaya\n\\- kulia mara kwa mara \\- kukosa usingizi \\- kuwa mkatili kwa watoto wengine\n\\- kujitenga na kukaa peke yake badala ya kucheza na wanafamilia au marafiki.\n\\- kuingiwa na hali ya kutokupenda kazi za kawaida au za shuleni \\- kupoteza\nhamu ya kula. Wazazi au walezi wengine wa mtoto wa aina hiyo wahimizwe\nkuzungumza na mtoto huyo pamoja na kumsikiliza. Endapo tatizo litaendelea,\nwatafute ushauri kwa mtaalamu wa afya au kwa mwalimu. Endapo mtoto ana\nmatatizo ya kiakili au ya kihisia au kama amenyanyaswa, inabidi apatiwe huduma\nya ushauri nasaha au ya wataalamu wa afya. Mtoto achunguzwe ili kubaini aina\nya msaada au matibabu anayopaswa kupatiwa. Maelezo yafuatayo yanawapatia\nwazazi uelewa kuhusu namna mtoto anavyobadilika. Kila hatua ya mabadiliko ni\nsehemu ya hatua iliyotangulia na ile itakayofuata. Watoto wote hawakui na\nkubadilika kwa wakati mmoja. Kuchelewa kunaweza kuwa ni jambo la kawaida\nlakini pia kunaweza kuwa ni ishara ya lishe duni, huduma duni za afya, ukosefu\nwa vichocheo vya mabadiliko au tatizo kubwa zaidi. Wazazi wawe huru kujadili\nmaendeleo ya watoto wao kwa kuwashirikisha wataalamu wa afya au waalimu.\n\n", 
  "source": "84fbb1b02cc24899bed6b0cb00c49b0b", 
  "featured": false, 
  "published": true, 
  "position": 0, 
  "slug": "watoto-wote-hukua-na-hubadilika-kwa-mfumo-unaofanana-hata-hivyo-kila-mtoto-hubadilika-kivyake-kila-mtoto-anavyo-vitu-vyake-vinavyomvutia-silika-yake-aina-yake-ya-kuishirikiana-na-watu-wengine-na-n", 
  "uuid": "17a4c82ab3334e958c0262d9221b42ed"
}