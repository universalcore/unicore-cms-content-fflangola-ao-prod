{
  "subtitle": "", 
  "description": "Watoto wachanga hawana budi kukabidhiwa kwa mama zao\r\nmara tu baada ya kuzaliwa ili wapakatwe. Mama wagusanishe\r\nmoja kwa moja miili yao na ya watoto wao wachanga na waanze\r\nkuwanyonyesha ndani ya saa moja baada ya kuzaliwa.", 
  "language": "swh_TZ", 
  "title": "Watoto wachanga hawana budi kukabidhiwa kwa mama zao mara tu baada ya kuzaliwa ili wapakatwe. Mama wagusanishe moja kwa moja miili yao na ya watoto wao wachanga na waanze kuwanyonyesha ndani ya saa mo", 
  "primary_category": "eadb116abd4b427c84316e8f3963b2d6", 
  "created_at": "2014-10-12T17:59:23.850650+00:00", 
  "featured_in_category": false, 
  "modified_at": "2014-11-12T08:40:42.451939+00:00", 
  "_version": {
    "package_version": "0.2.5", 
    "language_version": "2.7.6", 
    "language_version_string": "2.7.6 (default, Mar 22 2014, 22:59:56) \n[GCC 4.8.2]", 
    "language": "python", 
    "package": "elastic-git"
  }, 
  "linked_pages": [], 
  "id": "dd4a5e811bef46218a6a79e6df8dd6d2", 
  "content": "Kugusanisha ngozi ya mama na mtoto wake mchanga pamoja na kuanza mapema\nkumnyonyesha baada tu ya kuzaliwa huchochea kuongezeka kwa maziwa ya mama.\nUnyonyeshaji pia husababisha kusinyaa kwa nyumba Taarifa za ufafanuzi62 ya\nuzazi , hali hiyo hupunguza hatari ya kutoka damu nyingi au ya kupata\nmaambukizo na pia husaidia kusukuma kondo la nyuma nje). Dan\u2019ga, maziwa mazito\nya njano ambayo hutoka kwa mama kwa siku chache mara tu baada ya kujifungua,\nni chakula kizuri sana kwa mtoto mchanga. Yana lishe kubwa na yamejaa kinga\nambayo husaidia kumlinda mtoto mchanga dhidi ya maambukizo. Wakati mwingine\nmama hushauriwa wasiwanyonyeshe watoto wao dang\u2019a. Ushauri wa aina hiyo ni\npotofu. Watoto wachanga hunufaika kwa kunyonya maziwa mwanzo. Mtoto mchanga\nhahitaji chakula au kinywaji cha aina nyingine wakati mama yake anapoanza\nkutoa maziwa na unyonyeshaji ukaanza kikamilifu. Kumpa mtoto chakula au\nkinywaji cha aina nyingine kunaweza kuchelewesha kutoka kwa maziwa ya mama.\nKunaweza pia kumweka mtoto katika hatari ya kupatwa na ugonjwa wa kuharisha\npamoja na maambukizo mengine. Maziwa yanayopatikana kwa mama yana lishe tosha\nna yanatosheleza kwa mtoto mchanga. Mtoto anyonyeshwa mara kwa mara kadiri\nanavyotaka kunyonya. Mtoto mwenye matatizo ya kunyonya mara tu baada ya\nkuzaliwa awekwe karibu sana na mama yake, apewe ziwa mara kwa mara, asaidiwe\nkuingiza ziwa mdomoni na kukamuliwa maziwa moja kwa moja mdomoni vingineyo\nalishwe maziwa yaliyokamuliwa kwenye kikombe au chupa safi na salama. Mama\nasaidiwe katika kumweka mtoto karibu na ziwa na kumnyonyesha, pia afahamishwe\nnamna ya kumlisha mtoto maziwa yaliyokamuliwa, kama ni lazima. Maziwa ya mama\nyanafaa zaidi kwa watoto waliozaliwa na uzito pungufu. Hata hivyo baadhi ya\nwatoto wa aina hiyo hushindwa kunyonya wenyewe baada tu ya kuzaliwa. Kwa\nwatoto wa aina hiyo, wasaidiwe kwa njia zifuatazo kwa kuanza na ile ya kwanza:\nkwanza, walishwe maziwa ya mama yaliyokamuliwa; pili, walishwe maziwa\nyaliyokamuliwa kutoka kwa mama wengine (mama asiye na maambukizo ya VVU na\nambaye usalama wa maziwa yake umehakikishwa); tatu, maziwa ya dukani. Mtoto\nalishwe maziwa kwa kutumia kikombe , kijiko au paladai (kikombe maalumu cha\nkumlishia mtoto maziwa) au kwa kutumia mipira maalumu inayotumika hospitalini.\nNi vizuri mama na mtoto wake mchanga wakae katika chumba kimoja mara tu baada\nya mama kujifungua. Endapo mama amejifungulia hospitalini au katika kliniki,\napewe haki yake ya kukaa pamoja na mtoto wake saa 24 kwa siku. Kama mama\nananyonyesha ahakikishe kwamba mtoto wake hapewi maji au maziwa ya dukani.\n\n", 
  "source": "987e4dc293804ccc9962a69d271e68b4", 
  "featured": false, 
  "published": true, 
  "position": 0, 
  "slug": "watoto-wachanga-hawana-budi-kukabidhiwa-kwa-mama-zao-mara-tu-baada-ya-kuzaliwa-ili-wapakatwe-mama-wagusanishe-moja-kwa-moja-miili-yao-na-ya-watoto-wao-wachanga-na-waanze-kuwanyonyesha-ndani-ya-saa-mo", 
  "uuid": "dd4a5e811bef46218a6a79e6df8dd6d2"
}