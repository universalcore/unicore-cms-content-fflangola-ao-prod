{
  "subtitle": "", 
  "description": "Maji yote ambayo watu hunywa na kutumia yanapaswa kutoka katika\r\nchanzo salama au yawe yamesafishwa. Vyombo vya kuchotea,\r\nkubebea na kutunzia maji vinapaswa kuwa safi ndani na nje na\r\nkufunikwa ili kuweka maji katika hali ya usafi na usalama. Inapobidi,\r\ntaratibu za kutibu maji nyumbani, kama vile kuchemsha, kuchuja,\r\nkuongeza klorini au kuua vijidudu kwa kutumia mwanga wa jua,\r\nzitumike kufanya maji kuwa salama.", 
  "language": "swh_TZ", 
  "title": "Maji yote ambayo watu hunywa na kutumia yanapaswa kutoka katika chanzo salama au yawe yamesafishwa. Vyombo vya kuchotea, kubebea na kutunzia maji vinapaswa kuwa safi ndani na nje na kufunikwa ili kuwe", 
  "primary_category": "ab26c6bfad66410a82b0e274f4c3b729", 
  "created_at": "2014-10-13T10:45:45.151186+00:00", 
  "featured_in_category": false, 
  "modified_at": "2014-11-12T08:40:29.499907+00:00", 
  "_version": {
    "package_version": "0.2.5", 
    "language_version": "2.7.6", 
    "language_version_string": "2.7.6 (default, Mar 22 2014, 22:59:56) \n[GCC 4.8.2]", 
    "language": "python", 
    "package": "elastic-git"
  }, 
  "linked_pages": [], 
  "id": "c9f614b54ce6453b8c130a389c790302", 
  "content": "Maji yote ambayo watu hunywa na hutumia yanapaswa kutoka katika chanzo salama\nau yawe yamesafishwa. Vyombo vya kubebea na kutunzia maji vinapaswa kutunzwa\nkatika hali ya usafi ndani na nje na kufunikwa ili kuweka maji katika hali ya\nusafi. Inapowezekana na kwa kuzingatia taarifa zinazotolewa na mtaalam wa\nafya, taratibu za kutibu maji nyumbani, kama vile kuchemsha, kuchuja, kuongeza\nklorini au kuua vijidudu kwa kutumia mwanga wa jua, zitumike kusafisha maji.\nFamilia huwa na magonjwa machache ikiwa zina maji salama ya kutosha na zinajua\njinsi ya kuyaweka maji katika hali ya usafi na kuzuia yasipatwe na vijidudu.\nMaji yasipokuwa safi, yanaweza kusafishwa nyumbani kwa gharama ndogo. Inaweza\nkuwa (1) kuchemsha, (2) kusafisha kwa kutumia chujio, (3) kusafishwa kwa\nklorini (4) kuua viini vya maradhi kwa kutumia mwanga wa jua au njia zingine\nrahisi. Mtaalam wa afya au anapaswa kuelimisha watu kuhusu njia za kutibu maji\nzinazopatikana nyumbani. Vyanzo vya maji salama ni pamoja na mifumo ya bomba\niliyojengwa na kutunzwa vizuri, mabomba ya wima ya umma, visima vya kuchimbwa\nvinavyotunzwa, chemchemi, na maji ya mvua yaliyovunwa. Maji kutoka kwenye\nvyanzo visivyo salama\u2014mito, mabwawa, mitaro ya umwagiliaji, visima\nvisivyotunzwa, mitaro, na mifereji\u2014yanapaswa kuepukwa. Ikiwa ni lazima\nyatumike, yanapaswa kutibiwa kwa njia za kawaida zilizoainishwa hapo juu. Maji\nyanapaswa kutunzwa katika hali ya usalama katika chombo kilichofunikwa ambacho\nni safi nje na ndani. **Familia na jamii zinaweza kulinda huduma ya maji\nkwa:** \\- kuweka uzio na kufunika visima vilivyo wazi, kuweka pampu za mikono\nna kulilinda eneo hilo dhidi ya wanyama na watu wanaoweza kufanya hujuma \\-\nkulinda chemchemi kwa kutumia kisanduku cha chemchemi \\- kutupa vinyesi na\nmajitaka kwa usalama (hasa maji kutoka chooni na maeneo mengine yaliyofanyiwa\nusafi wa nyumbani) mbali na vyanzo vya maji ambavyo maji yake hutumika kwa\nkupikia, kunywa, au kuoshea nguo \\- kujenga vyoo angalau kwa umbali wa mita 15\nkutoka kwenye chanzo cha maji \\- hakikisha kuwa muda wote ndoo, majagi, kamba,\nna magudulia yanayotumika katika kuchotea na kutunzia maji yanawekwa katika\nhali ya usafi kadri iwezekanavyo kwa kuyahifadhi sehemu safi, na si sakafuni,\nna viwe mbali na wanyama. \\- Kuhifadhi wanyama wote mbali na vyanzo vya maji\nya kunywa na maeneo ya kuishi \\- kuepuka matumizi ya dawa za kuulia wadudu au\nkemikali karibu na chanzo cha maji **Familia zinaweza kutunza maji katika hali\nya usafi kwa:** \\- kuhifadhi maji ya kunywa katika chombo kisafi\nkilichofunikwa \\- kunawa mikono mara kwa mara\u2014ikiwa ni pamoja na kabla ya\nkushika maji safi yaliyohifadhiwa. \\- kuchota maji kwa kutumia kata au kikombe\nkisafi \\- kuwa na bomba katika chombo cha kuhifadhia maji \\- kutomruhusu mtu\nyeyote kuingiza vidole au mikono katika chombo au kunywa moja kwa moja kutoka\nkatika chombo cha kuhifadhia maji \\- kuhifadhi wanyama mbali na sehemu ya\nkuhifadhia maji. Ikiwa hakuna uhakika juu ya usalama wa maji ya kunywa,\nmamlaka za sehemu husika zipewe taarifa.\n\n", 
  "source": "34bc9a501d284966b428f57f212dec75", 
  "featured": false, 
  "published": true, 
  "position": 0, 
  "slug": "maji-yote-ambayo-watu-hunywa-na-kutumia-yanapaswa-kutoka-katika-chanzo-salama-au-yawe-yamesafishwa-vyombo-vya-kuchotea-kubebea-na-kutunzia-maji-vinapaswa-kuwa-safi-ndani-na-nje-na-kufunikwa-ili-kuwe", 
  "uuid": "c9f614b54ce6453b8c130a389c790302"
}