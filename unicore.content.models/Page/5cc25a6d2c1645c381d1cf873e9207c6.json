{
  "subtitle": "", 
  "description": "Mtoto mwenye ugonjwa wa kuhara anapaswa kula kama\r\nkawaida. Anapopona, anapaswa kupewa vyakula vingi kuliko\r\nkawaida ili arudishe nguvu na virutubisho vilivyopotea kutokana\r\nna ugonjwa.", 
  "language": "swh_TZ", 
  "title": "Mtoto mwenye ugonjwa wa kuhara anapaswa kula kama kawaida. Anapopona, anapaswa kupewa vyakula vingi kuliko kawaida ili arudishe nguvu na virutubisho vilivyopotea kutokana na ugonjwa.", 
  "primary_category": "9e39b5f245b241b2af54c96932454c32", 
  "created_at": "2014-10-12T20:22:57.777912+00:00", 
  "featured_in_category": false, 
  "modified_at": "2014-11-12T08:40:33.509946+00:00", 
  "_version": {
    "package_version": "0.2.5", 
    "language_version": "2.7.6", 
    "language_version_string": "2.7.6 (default, Mar 22 2014, 22:59:56) \n[GCC 4.8.2]", 
    "language": "python", 
    "package": "elastic-git"
  }, 
  "linked_pages": [], 
  "id": "5cc25a6d2c1645c381d1cf873e9207c6", 
  "content": "Mtoto mwenye ugonjwa wa kuhara hupungua uzito na hupata utapiamlo. Mtoto\nanayehara anahitaji vyakula na majimaji ya aina zote anazoweza kunywa/kula,\nikiwa ni pamoja na kunyonya maziwa ya mama. Chakula chenye virutubisho\nkitamsaidia mtoto kupona haraka zaidi. Mtoto anayehara anaweza kutotaka kula\nau anaweza kutapika, hivyo kumlisha inakuwa vigumu. Anapaswa kunyonyeshwa\nmaziwa ya mama mara kwa mara, na ikiwa mtoto ana umri wa miezi sita, wazazi na\nwalezi wanapaswa pia kuhakikisha mtoto anakula mara nyingi kadri iwezekanavyo.\nMtoto anapaswa kupewa kiasi kidogo cha chakula laini, vyakula mchanganyiko, au\nvyakula vinavyopendelewa na mtoto. Vyakula hivi visiwe na kiasi kikubwa cha\nchumvi. Vyakula laini ni rahisi kula na vina majimaji zaidi kuliko vyakula\nvigumu. Vyakula vinavyopendekezwa kwa mtoto anayehara ni mchanganyiko\nuliokamilika wa vyakula vya nafaka, maharage, samaki, nyama iliyopikwa vizuri,\nmtindi, na matunda. Kiasi kidogo cha mafuta ya kupikia takribani kijiko 1 au 2\nyanaweza kuongezwa katika vyakula vya nafaka na mbogamboga. Mtoto anapaswa\nkulishwa vyakula vilivyoandaliwa upya mara 5 hadi 6. Baada ya kuacha kuhara,\nni muhimu kumlisha mtoto vyakula vya ziada ili apone sawasawa. Katika kipindi\nhiki, mtoto anapaswa kupewa chakula kingi zaidi kuliko kawaida, ikiwa ni\npamoja na kunyonyeshwa maziwa ya mama, ili kumsaidia kurudisha nguvu na\nvirutubisho vilivyopotea kutokana na kuhara. Mtoto haponi kabisa ugonjwa wa\nkuhara mpaka awe na uzito aliokuwa nao kabla ya kupatwa na ugonjwa huu.\n\n", 
  "source": "595ad7b10471493e92a219a347bf62c4", 
  "featured": false, 
  "published": true, 
  "position": 0, 
  "slug": "mtoto-mwenye-ugonjwa-wa-kuhara-anapaswa-kula-kama-kawaida-anapopona-anapaswa-kupewa-vyakula-vingi-kuliko-kawaida-ili-arudishe-nguvu-na-virutubisho-vilivyopotea-kutokana-na-ugonjwa", 
  "uuid": "5cc25a6d2c1645c381d1cf873e9207c6"
}