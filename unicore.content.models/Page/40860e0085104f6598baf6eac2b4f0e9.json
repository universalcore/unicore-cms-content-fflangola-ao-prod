{
  "subtitle": "", 
  "description": "Mabomu ya kutegwa ardhini na zana nyingine za vita ambazo\r\nhazijalipuka ni hatari sana. Vinaweza kulipuka na kuua au\r\nkusababisha ulemavu kwa watu wengi vikiguswa, vikikanyagwa\r\nau vikichezewa kwa njia yoyote ile. Watoto wanapaswa\r\nkuonywa kuwa wakae mbali na vifaa visivyojulikana na kucheza\r\nkatika maeneo yale tu yaliyohakikishwa kuwa salama.", 
  "language": "swh_TZ", 
  "title": "Mabomu ya kutegwa ardhini na zana nyingine za vita ambazo hazijalipuka ni hatari sana. Vinaweza kulipuka na kuua au kusababisha ulemavu kwa watu wengi vikiguswa, vikikanyagwa au vikichezewa kwa njia y", 
  "primary_category": "de2b830c9bc74c8590ed0ffdc90f2758", 
  "created_at": "2014-10-13T13:34:37.340715+00:00", 
  "featured_in_category": false, 
  "modified_at": "2014-11-12T08:40:23.285133+00:00", 
  "_version": {
    "package_version": "0.2.5", 
    "language_version": "2.7.6", 
    "language_version_string": "2.7.6 (default, Mar 22 2014, 22:59:56) \n[GCC 4.8.2]", 
    "language": "python", 
    "package": "elastic-git"
  }, 
  "linked_pages": [], 
  "id": "40860e0085104f6598baf6eac2b4f0e9", 
  "content": "Mabomu ya ardhini ni vifaa vya kulipuka vinavyochochewa na mwaathirika\nmwenyewe vyenye lengo la kuua au kusababisha majeraha kwa watu au kuharibu\nmagari. Zana za vita ambazo hazijalipuka ni aina yoyote ile ya silaha, kama\nvile mabomu, risasi, maguruneti au makombora, ambayo yalitumiwa lakini\nhayakulipuka kama ilivyodhamiriwa. Vyote viwili, mabomu ya ardhini na zana za\nvita ambazo hazijalipuka, vina maumbo tofautitofauti, ukubwa tofautitofauti na\nrangi tofautitofauti. Vinaweza kufukiwa ardhini, au kuwekwa juu ya ardhi au\nkufichwa kwenye majani, miti au maji. Vinaweza kuwa vinang\u2019aa au kuwa vichafu\nna vyenye kutu, lakini wakati wote ni hatari na ni lazima viepukwe muda wote.\nKwa kawaida mabomu ya ardhini hayaonekani. Hadhari maalumu inatakiwa pindi mtu\nanapokuwa jirani na maeneo kunakofanyika shughuli za kijeshi au yaliyoachwa au\nyaliyofunikwa kwa majani au miti. Mara nyingi maeneo hatari hubainishwa kwa\nkuwekewa alama kama vile picha ya fuvu na mifupa ya paja iliyopandana\ninayochorwa chini ya fuvu la kichwa, mawe yaliyopakwa rangi nyekundu au alama\nzingine za kawaida kwa watu wa eneo husika ambazo zitatoa tahadhari na ambazo\nzinaeleweka kirahisi kama tahadhari za hatari. Mara nyingi zana za vita ambazo\nhazijalipuka ni rahisi kuonekana kuliko mabomu ya kufukiwa ardhini. Rangi zake\nna maumbo yake yanawavutia watoto, lakini ni hatari sana na hayatabiriki.\nYanaweza kulipuka yakiguswa kidogo tu au panapokuwa na mabadiliko ya joto.\nMara nyingi zana za vita ambazo hazijalipuka huua kuliko mabomu ya kufukiwa.\nWatoto wafundishwe kutoshika vitu wasivyovijua. Wanapaswa kujifunza kwamba\nikiwa watakiona kitu chochote wanachokitilia mashaka, wakae mbali na kuwaarifu\nwatu wazima wanaowajua au mamlaka husika. Kwa kuwa mabomu ya kufukiwa ardhini\nna mabaki ya milipuko yameenea katika baadhi ya barabara, ni muhimu kwa\nfamilia kuwasiliana na familia zingine au kuwauliza watu waishio maeneo husika\nkuhusu barabara au njia salama za kutumia. Wakati wa kusafiri, barabara na\nnjia ambazo hutumiwa mara nyingi ndizo zinapaswa kutumika. Maeneo ambayo\nhuweza kuwa na mabomu ya kufukiwa ardhini, zana za vita ambazo hazijalipuka au\nsilaha zilizotelekezwa, na risasi/mabomu, ni pamoja na majengo yaliyotelekezwa\nau yaliyoharibika, njia zisizotumika, maeneo ambayo watu huwa hawaendi na\nsehemu iliyofunikwa kwa nyasi na miti, vituo vya zamani na vya sasa vya\nkijeshi, vituo vya askari, vituo vya ukaguzi wa magari, mitaro au mifereji.\nWatoto wanapaswa kuarifiwa kukaa mbali na maeneo haya. Hatua za kuwafanya\nwakae mbali na maeneo haya zinapaswa kuchukuliwa. Kwa kuwa mabomu ya kufukiwa\nardhini na mabaki ya milipuko yameenea katika baadhi ya barabara, ni muhimu\nkwa familia kuwasiliana na familia zingine au kuwauliza watu waishio maeneo\nhusika kuhusu barabara au njia salama za kutumia. Wakati wa kusafiri, barabara\nna njia ambazo hutumiwa mara nyingi ndizo zinapaswa kutumika. **Mtoto anapaswa\nkujifunza kitu cha kufanya akiona bomu la kufukiwa ardhini au zana za vita\nambazo hazijalipuka. Hii ni pamoja na:** \\- kusimama na kutulia na kuwaambia\nwenzake walio karibu naye kufanya hivyohivyo. \\- kutohangaika kwa hofu \\-\nkutembeakuomba msaada \\- ikiwa hakuna msaada wowote, kufikiria nini cha\nkufanya kabla hajaanza kurudi nyuma huku akikanyaga sehemu alizokanyaga hapo\nmwanzo polepole. **Ikiwa kuna majeraha yaliyosababishwa na bomu la kufukiwa\nchini au zana za vita ambazo hazijalipuka:** \\- gandamiza kwa nguvu katika\nsehemu inayovuja damu mpaka damu iache kutoka \\- ikiwa damu inaendelea kutoka,\nfunga sehemu hiyo na kitambaa (fundo la kuzuia damu) juu ya jeraha au karibu\nna jeraha na tafuta msaada wa kitabibu. \\- ikiwa hakuna msaada kwa zaidi ya\nsaa moja, legeza fundo la kuzuia damu kila baada ya saa moja ili kuangalia\nutokaji wa damu. \\- ikiwa mtoto anapumua lakini hajapata fahamu, mlaze kiubavu\nili ulimi usimzuie kupumua \\- tafuta huduma za kitabibu. Serikali na mamlaka\nza mitaa zina jukumu la kuhakikisha kuwa jamii zipo salama kwa watoto na\nfamilia. Ufukuaji wa mabomu yaliyofukiwa wa kitaalamu ni suluhisho zuri ili\nkuhakikisha kuwa kunakuwa na hali ya usalama.\n\n", 
  "source": "3ea74751a44c451c9d2f6fdcce1e0ebf", 
  "featured": false, 
  "published": true, 
  "position": 0, 
  "slug": "mabomu-ya-kutegwa-ardhini-na-zana-nyingine-za-vita-ambazo-hazijalipuka-ni-hatari-sana-vinaweza-kulipuka-na-kuua-au-kusababisha-ulemavu-kwa-watu-wengi-vikiguswa-vikikanyagwa-au-vikichezewa-kwa-njia-y", 
  "uuid": "40860e0085104f6598baf6eac2b4f0e9"
}