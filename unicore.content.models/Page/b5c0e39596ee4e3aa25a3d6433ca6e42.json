{
  "subtitle": "", 
  "description": "Kuanza shule ya msingi kwa wakati ni jambo muhimu sana\r\nkwani humsaidia mtoto kujenga uendelevu wa yale aliyojifunza\r\nutotoni. Msaada wa wazazi, walezi wengine, waalimu na jamii ni\r\nwa muhimu sana katika kipindi hicho. ", 
  "language": "swh_TZ", 
  "title": "Kuanza shule ya msingi kwa wakati ni jambo muhimu sana kwani humsaidia mtoto kujenga uendelevu wa yale aliyojifunza utotoni. Msaada wa wazazi, walezi wengine, waalimu na jamii ni wa muhimu sana katika", 
  "primary_category": "84c39134746243a1a04fc013fd1b1e0e", 
  "created_at": "2014-10-12T17:36:06.205406+00:00", 
  "featured_in_category": false, 
  "modified_at": "2014-11-12T08:40:43.535917+00:00", 
  "_version": {
    "package_version": "0.2.5", 
    "language_version": "2.7.6", 
    "language_version_string": "2.7.6 (default, Mar 22 2014, 22:59:56) \n[GCC 4.8.2]", 
    "language": "python", 
    "package": "elastic-git"
  }, 
  "linked_pages": [], 
  "id": "b5c0e39596ee4e3aa25a3d6433ca6e42", 
  "content": "Katika nchi nyingi watoto huanza elimu ya msingi wakiwa na umri wa miaka 6 au\n7. Kuanza shule ni hatua muhimu katika maendeleo ya mtoto. Watoto, familia,\nshule yenyewe pamoja na jamii hawana budi kujiandaa kumhudumia mtoto katika\nkipindi hicho cha mpito. Watoto wa kike na wa kiume hawana budi kuanza shule\nkwa wakati (kwa mujibu wa sera ya nchi yao). Hadi wanapofikia muda wa kuanza\nshule wanapaswa wawe tayari wameshafahamu mambo ya msingi, lugha, namna ya\nkuishi na wenzao pamoja na kueleza hisia zao ili waweze kufurahia maisha mapya\nya shule na kujifunza pamoja na wenzao. Usaidizi wa wazazi pamoja na walezi\nwengine ni wa muhimu sana katika kumwezesha mtoto aanze shule vizuri. Wazazi\npamoja na walezi wengine wawasaidie watoto wa kiume na wa kike bila kuwabagua\nili waweze kuhudhuria shuleni bila kukosa na kwa kujiandaa vizuri. Wawasaidie\npia katika kazi zao wanazopewa shuleni. Kwa kufanya hivyo watoto watazoea\nmazingira ya shule haraka zaidi na kujifunza kwa furaha bila kukosa kwenda\nshuleni. Waalimu wanapaswa kuwa tayari kuwasaidia watoto wale ambao bado\nhawajafikia kiwango cha kuweza kuanza kujifunza vizuri shuleni. Waalimu wana\njukumu kubwa la kuwajengea watoto, wasichana kwa wavulana, hali ya kujiamini\nambayo huwafanya wafurahie maisha ya shuleni na kujifunza kwa ufanisi. Michezo\nhuendelea kuwa njia bora zaidi ya kujifunzia kwa watoto wanaoanza shule. Shule\nambayo ina mazingira mazuri kimichezo, yenye kumwezesha kila mwanafunzi\nashiriki na kufurahia huwafanya watoto kujifunza vizuri zaidi. Kwa\nkushirikiana na familia na shule, jamii \u2013 katika ngazi za serikali za mitaa na\nza vyama vya kiraia \u2013 inaweza kuchangia katika: \\- kuifanya shule iwe jambo la\nlazima katika jamii \\- kuhakikisha kwamba mazingira ya shule ni salama na ya\nkuvutia kwa watoto wote \\- kuhakikisha kwamba shule inazo raslimali\nzinazohitajika, ikiwa ni pamoja na kujihusisha kwa wanajamii katika usimamizi\nwa shule na katika vyama vya waalimu na wazazi.\n\n", 
  "source": "cc672eb42b8749509bddc0266f153af0", 
  "featured": false, 
  "published": true, 
  "position": 0, 
  "slug": "kuanza-shule-ya-msingi-kwa-wakati-ni-jambo-muhimu-sana-kwani-humsaidia-mtoto-kujenga-uendelevu-wa-yale-aliyojifunza-utotoni-msaada-wa-wazazi-walezi-wengine-waalimu-na-jamii-ni-wa-muhimu-sana-katika", 
  "uuid": "b5c0e39596ee4e3aa25a3d6433ca6e42"
}