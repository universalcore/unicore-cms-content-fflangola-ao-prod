{
  "subtitle": "", 
  "description": "Ugonjwa wa malaria ni hatari sana kwa mama wajawazito.\r\nKatika maeneo yenye ugonjwa wa malaria kwa wingi, mama\r\nwajawazito wanapaswa kujikinga dhidi ya malaria kwa kunywa\r\nkinga ya vidonge chini ya usimamizi wa mtaalam wa afya na\r\nkutumia vyandarua vilivyowekwa dawa inayodumu kwa muda\r\nmrefu.", 
  "language": "swh_TZ", 
  "title": "Ugonjwa wa malaria ni hatari sana kwa mama wajawazito. Katika maeneo yenye ugonjwa wa malaria kwa wingi, mama wajawazito wanapaswa kujikinga dhidi ya malaria kwa kunywa kinga ya vidonge chini ya usima", 
  "primary_category": "50790d85e8594cb192f47187ec0b26d0", 
  "created_at": "2014-10-13T13:50:44.725301+00:00", 
  "featured_in_category": false, 
  "modified_at": "2014-11-12T08:40:22.175720+00:00", 
  "_version": {
    "package_version": "0.2.5", 
    "language_version": "2.7.6", 
    "language_version_string": "2.7.6 (default, Mar 22 2014, 22:59:56) \n[GCC 4.8.2]", 
    "language": "python", 
    "package": "elastic-git"
  }, 
  "linked_pages": [], 
  "id": "8fbec928a2cf438aa21a98b7da58d8a0", 
  "content": "Kuna uwezekano mkubwa sana wa mama wajawazito kuugua malaria kuliko wanawake\nwengine. Ugonjwa huu ni hatari wakati wa ujauzito, hususani wakati wa ujauzito\nwa kwanza. Hii inatokana na mabadiliko katika mwili wa mama mjamzito ambayo\nhushusha kinga yake dhidi ya malaria. Ugonjwa wa malaria huweza kusababisha\nupungufu mkali wa damu, kuharibika kwa mimba, kujifungua mtoto kabla ya\nwakati, au kujifungua mtoto mfu. Watoto wanaozaliwa kutoka kwa mama ambao\nwalikuwa na malaria wakati wa ujauzito, mara nyingi huwa na uzito pungufu.\nHali hiyo huwafanya wawe katika hatari ya kupata maambukizo au kufariki dunia\nkatika mwaka wao wa kwanza. Mama wenye ujauzito wa kwanza katika maeneo yasiyo\nna kiwango kikubwa cha malaria, mara nyingi hawaoneshi dalili halisi za\nmalaria. Mama wajawazito katika maeneo yenye malaria nyingi, hasa ujauzito wa\nkwanza, ambao wanaweza kutoonesha dalili halisi za malaria, wanapaswa kupewa\ndawa za malaria katika kipindi cha miezi mitatu ya pili na ya mwisho ikiwa ni\nkinga kulingana na ushauri unaotolewa na mtaalam wa afya. Mtaalam wa afya\natajua dawa zipi za malaria zinafaa. Mama wajawazito wanapaswa kutumia\nvyandarua vilivyowekwa dawa. Mama wajawazito wenye dalili za malaria\ninayoambukizwa na vimelea aina ya Plasmodium falciparum lazima watibiwe\nmapema\u2014kwa dawa ya kwinini katika miezi mitatu ya mwanzo na tiba mchanganyiko\nkatika kipindi cha miezi mitatu ya pili na ya mwisho.\n\n", 
  "source": "afc5d8948a9b4ac295af91fd1ac6cf08", 
  "featured": false, 
  "published": true, 
  "position": 0, 
  "slug": "ugonjwa-wa-malaria-ni-hatari-sana-kwa-mama-wajawazito-katika-maeneo-yenye-ugonjwa-wa-malaria-kwa-wingi-mama-wajawazito-wanapaswa-kujikinga-dhidi-ya-malaria-kwa-kunywa-kinga-ya-vidonge-chini-ya-usima", 
  "uuid": "8fbec928a2cf438aa21a98b7da58d8a0"
}