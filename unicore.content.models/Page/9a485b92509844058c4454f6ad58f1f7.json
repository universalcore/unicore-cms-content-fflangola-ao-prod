{
  "subtitle": "", 
  "description": "Mama wajawazito wote wanapaswa kuzungumza na wataalam\r\nwa afya kuhusu VVU. Mama wajawazito wote wanaodhani kuwa\r\nwana wenza au wanafamilia walioambukizwa VVU, wako katika\r\nmazingira ya kuambukizwa VVU, au wanaishi katika mazingira\r\nambayo ugonjwa huu umeenea sana, wanapaswa kupimwa\r\nVVU na kupata huduma ya ushauri nasaha ili kujifunza jinsi ya\r\nkujilinda au kujitunza wenyewe na watoto wao, wenzi wao, na\r\nwanafamilia. ", 
  "language": "swh_TZ", 
  "title": "Mama wajawazito wote wanapaswa kuzungumza na wataalam wa afya kuhusu VVU. Mama wajawazito wote wanaodhani kuwa wana wenza au wanafamilia walioambukizwa VVU, wako katika mazingira ya kuambukizwa VVU, a", 
  "primary_category": "62caccc5066b4e9f82185983536893fb", 
  "created_at": "2014-10-13T14:14:51.438223+00:00", 
  "featured_in_category": false, 
  "modified_at": "2014-11-12T08:40:20.794346+00:00", 
  "_version": {
    "package_version": "0.2.5", 
    "language_version": "2.7.6", 
    "language_version_string": "2.7.6 (default, Mar 22 2014, 22:59:56) \n[GCC 4.8.2]", 
    "language": "python", 
    "package": "elastic-git"
  }, 
  "linked_pages": [], 
  "id": "9a485b92509844058c4454f6ad58f1f7", 
  "content": "Njia madhubuti kabisa ya kupunguza maambukizo ya VVU kutoka kwa mama kwenda\nkwa mtoto ni kumkinga mama asiambukizwe VVU. Upatikanaji wa huduma za uzazi wa\nmpango pamoja na kondomu za kike na za kiume ni njia inayofaa kabisa kuzuia\nmaambukizo ya VVU kwa watoto. Katika nchi nyingi, kipindi cha ujauzito ndicho\nkipindi pekee ambapo akina mama hutafuta huduma za afya. Hii huwapatia fursa\nmuhimu ya kupima VVU na kupata ushauri nasaha, wawe wanatoka katika maeneo\nambapo maambukizo yako kiwango cha juu au cha chini. Ikiwa mama atagundulika\nkuwa ameambukizwa VVU, ni vyema apatiwe ushauri nasaha, rufaa, matunzo na\nmatibabu ya VVU pamoja na huduma nyinginezo za afya. Jambo hili linaweza\nkusaidia kupunguza hatari ya maambukizo ya VVU kwenda kwa mtoto na kuhakikisha\nkwamba anapata huduma anazozihitaji. Mama aliyeambukizwa VVU ni vyema ahimizwe\nkumshauri mwenzi wake na watoto wengine waende kupima VVU na kupata ushauri\nnasaha. Ikiwa yeyote kati yao atagundulika kuwa ameambukizwa VVU, itabidi\napewe rufaa ya kwenda kupata huduma za matunzo na matibabu ya VVU na\nnyinginezo za afya. Mama mjamzito aliyeambukizwa VVU anaweza kutumia dawa za\nkufubaza virusi . Hizi zitamsaidia kuboresha afya yake na kupunguza uwezekano\nwa mtoto wake aliye tumboni kuambukizwa. Hatari ya watoto wachanga\nkuwaambukiza VVU inaweza kupungua hadi kufikia chini ya asilimia 2 ikiwa mama\nwajawazito watapatiwa ushauri nasaha madhubuti, huduma za afya na matibabu ya\ndawa za kufubaza virusi wakati wa ujauzito na miezi yote sita ya mwanzo baada\nya kujifungua. Sehemu hii ya ushauri nasaha mara nyingi huitwa Uzuiaji wa\nMaambukizo kutoka kwa Mama kwenda kwa Mtoto. Mama wa mtoto mchanga,\naliyeambukizwa VVU, anapaswa kupatiwa taarifa na stadi za kuchagua njia nzuri\nzaidi za kumlisha mtoto wake. Anapaswa kupata ushauri nasaha kuhusu lishe na\nmatunzo ya kiafya kwa ajili ya mtoto wake mchanga na yeye mwenyewe pamoja na\nkusaidiwa ili mtoto wake aweze kupima VVU na kupatiwa matibabu. Anapaswa\nkufahamishwa kwamba watoto wanaozaliwa na akina mama walioambukizwa VVU ambao\nhawakutumia dawa za kufubaza virusi wana uwezekano wa nafasi 1 katika 3\nkuzaliwa na VVU. Bila kuingilia kati kihuduma, nusu ya watoto walioambukizwa\nVVU hufa kabla ya kutimiza umri wa miaka 2. **Mama mjamzito aliyeambukizwa VVU\nanahitaji kufahamu kwamba:** \\- Utumiaji wa dawa za kupunguza makali ya VVU\n(kufubaza) wakati wa ujauzito unaweza kusaidia kuboresha afya yake na\nkupunguza hatari ya maambukizo kutoka kwa mama kwenda kwa mtoto \\- Matunzo\nkabla na baada ya kujifungua \u2013 kupata ushauri wa kitaalam toka kwa wakunga kwa\nuchunguzi na vipimo kabla na baada ya mtoto kuzaliwa na kupata matunzo wakati\nwa ujauzito na wa kujifungua \u2013 yanaweza kusaidia kupunguza hatari ya\nmaambukizo kutoka kwa mama kwenda kwa mtoto \\- Kuwaanzishia watoto wachanga\nwalio katika hatari ya maambukizo ya VVU matibabu ya antibiotiki zinazofaa\nkatika umri wa kati ya wiki 4 na 6 na kuendelea hadi maambukizo yatakapoisha\nkabisa kunaweza kusaidia kuzuia maambukizo \u2018nyemelezi\u2019 (maambukizo\nyanayomtokea mtu baada ya mfumo wake wa kinga kudhoofika) \\- Kuna njia\nmbalimbali anazoweza kuchagua za kumlisha mtoto, kila moja ikiwa na faida na\nhasara zake. Anahitaji kuzingatia njia inayoweza kuongeza fursa ya kumwezesha\nmtoto wake kukua akiwa mwenye afya bila maambukizo ya VVU na ambayo anaweza\nkuimudu kulingana na mazingira yake. \\- Kumnyonyesha mtoto maziwa ya mama\npekee kwa miezi sita ya mwanzo wa maisha yake humkinga dhidi magonjwa\nnyemelezi. Hata hivyo, kuna hatari ya mtoto kuambukizwa VVU kupitia\nunyonyeshaji huo. Hatari ya maambukizo kutoka kwa mama kwenda kwa mtoto ni\nndogo zaidi kwa kumnyonyesha mtoto maziwa ya mama pekee kuliko kumlisha\nvyakula mchanganyiko (maziwa ya mama, vyakula na vinywaji vingine). Hatari hii\npia inaweza kupunguzwa kwa kufupisha muda wa unyonyeshaji iwapo mlo wenye\nvirutubisho vya kutosha bila ya kumnyonyesha mtoto unaweza kupatikana. \\-\nVyakula vya watoto vinavyotumika badala ya maziwa ya mama peke yake vinaondoa\nhatari ya maambukizo ya VVU kupitia unyonyeshaji wa maziwa ya mama lakini\nvinaweza kuongeza kwa kiasi kikubwa hatari ya kuugua magonjwa nyemelezi, hasa\nkatika kipindi cha miezi 6 ya mwanzo. Hii ni njia nzuri kama tu mama anaweza\nkupata maji safi na salama na vyakula hivyo kwa miezi 12 na kama matumizi ya\nvyakula hivyo yanakubalika. \\- Unyonyeshaji wa maziwa ya mama kwa zaidi ya\nmiezi 6 unapaswa kuendelea hadi pale vyakula mbadala vya kutosha vinapoweza\nkupatikana. Kama jambo hili haliwezekani, mama anapaswa kuendelea kumnyonyesha\nmtoto wake kwa zaidi ya miezi 6 na kumpatia vyakula na vinywaji vingine vyenye\nvirutubishi. \\- Watoto wachanga wote, iwe wananyonyeshwa maziwa ya mama au\nmaziwa mbadala, wanapaswa kupata vyakula na vinywaji vingine vyenye\nvirutubishi kuanzia umri wa miezi 6 na kuendelea ili wapate nguvu na\nvirutubishi vinavyohitajika kwa ukuaji na mabadiliko yao. *(Kwa maelezo zaidi,\nsoma ujumbe muhimu wa 6 katika sura ya Unyonyeshaji wa Maziwa ya Mama)*\n\n", 
  "source": "8225c9a23e9b4b9ba2d6cd192fad5951", 
  "featured": false, 
  "published": true, 
  "position": 0, 
  "slug": "mama-wajawazito-wote-wanapaswa-kuzungumza-na-wataalam-wa-afya-kuhusu-vvu-mama-wajawazito-wote-wanaodhani-kuwa-wana-wenza-au-wanafamilia-walioambukizwa-vvu-wako-katika-mazingira-ya-kuambukizwa-vvu", 
  "uuid": "9a485b92509844058c4454f6ad58f1f7"
}