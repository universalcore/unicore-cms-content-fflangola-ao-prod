{
  "subtitle": "", 
  "description": "Maziwa ya mama pekee ndicho chakula na kinywaji bora zaidi\r\ncha mtoto mchanga kwa kipindi cha miezi sita tangu kuzaliwa.\r\nKatika kipindi hicho mtoto hahitaji aina nyingine yoyote ya\r\nchakula, hata maji hahitaji", 
  "language": "swh_TZ", 
  "title": "Maziwa ya mama pekee ndicho chakula na kinywaji bora zaidi cha mtoto mchanga kwa kipindi cha miezi sita tangu kuzaliwa. Katika kipindi hicho mtoto hahitaji aina nyingine yoyote ya chakula, hata maji h", 
  "primary_category": "eadb116abd4b427c84316e8f3963b2d6", 
  "created_at": "2014-10-12T17:47:06.517196+00:00", 
  "featured_in_category": false, 
  "modified_at": "2014-11-12T08:40:42.857657+00:00", 
  "_version": {
    "package_version": "0.2.5", 
    "language_version": "2.7.6", 
    "language_version_string": "2.7.6 (default, Mar 22 2014, 22:59:56) \n[GCC 4.8.2]", 
    "language": "python", 
    "package": "elastic-git"
  }, 
  "linked_pages": [], 
  "id": "5f3ade5329b04ddfb808be747563a08e", 
  "content": "Maziwa ya mama ndicho chakula bora zaidi kuliko vyote kwa mtoto mchanga.\nHumfanya mtoto akue na kubalika kwa wakati pamoja na kumkinga dhidi ya\nmagonjwa. Maziwa ya mama yana lishe kamili kwa mtoto, tofauti na maziwa ya\ndukani, au ya wanyama. Mtoto mchanga hahitaji maji au vinywaji vingine au\nchakula (kama vile chai, juisi, maji ya sukari, maji maalumu, maji ya mchele,\nmaziwa ya aina nyingine, vyakula vya dukani au uji) katika miezi sita ya\nkwanza tangu kuzaliwa. Hata katika mazingira ya joto na ukame, maziwa ya mama\nhumtosheleza mtoto kwa mahitaji yake yote ya maji. Maziwa ya mama humeng\u2019enywa\nkirahisi tumboni mwa mtoto. Maziwa ya wanyama au ya dukani humeng\u2019enywa\ntaratibu tumboni kuliko maziwa ya mama. Yanapolinganishwa na aina nyingine za\nvyakula au vinywaji, maziwa ya mama hustawisha/hurutubisha mwili wa mtoto\nvizuri zaidi. Maziwa ya mama hulinda mtoto dhidi ya magonjwa kwa sababu yana\nkingamwili zinazohamisha kinga ya magonjwa toka kwa mama hadi kwa mtoto.\nHakuna maziwa ya aina nyingine yenye kingamwili ya aina hiyo. Kumpatia mtoto\nwa umri wa chini ya miezi sita chakula au kinywaji chochote zaidi ya maziwa ya\nmama humwongezea hatari ya kupatwa na ugonjwa wa kuharisha pamoja na magonjwa\nmengine. Kwa mfano , maji na vyakula au vinywaji vingine vinaweza kuwa\nvimechafuliwa na vidudu vinavyosababisha ugonjwa wa kuharisha, hivyo\nvikamdhuru mtoto kwa kumwambukiza ugonjwa wa kuharisha. Mtoto anayepewa maji\nau vinywaji vingine au chakula hanyonyi vizuri. Hali ya kutonyonywa vizuri\nhumfanya mama asitoe maziwa mengi, na kumfanya mtoto adhurike kiafya na\nkiukuaji. Endapo vipimo vya kawaida vya uzito zitabainisha kamba mtoto\nanayenyonyeshwa wa umri wa chini ya miezi sita hana maendeleo mazuri: \\- Mama\nanaweza kusaidiwa namna ya kumfanya mtoto aweke ziwa mdomoni vizuri zaidi (ili\nanyonye vizuri) na kuhakikisha kwamba mtoto ananyonya vizuri. \\- Mtoto anaweza\nakawa anahitaji muda zaidi wa kunyonya. Mtoto anyonyeshwe kila anapotaka\nkunyonya, usiku na mchana, walau mara 8 katika muda wa saa 24. Mtoto aachwe\nanyonye mpaka aachie ziwa mwenyewe na aonekane ameshiba na mwenye usingizi.\nHali hiyo huashiria kwamba mtoto ameshiba maziwa. Mtoto apewe pia ziwa la pili\nambapo anaweza kulinyonya au kukataa kunyonya kwa vile ameshiba. Mtoto\nasinyang\u2019anywe ziwa mpaka amalize kunyonya. \\- Mtoto aliyezaliwa na uzito\npungufu inawezekana asiweze kunyonya harakaharaka. \\- Mtoto anaweza kuwa\nmgonjwa hivyo achunguzwa na mtaalamu wa afya \\- Inawezekana kuwa mtoto anapewa\nmaji na vinywaji vingine ambavyo vinaweza kumfanya asinyonye maziwa mengi.\nMama itabidi apate ushauri kuhusu namna ya kupunguza au kuacha kabisa kumpa\nmtoto vinywaji vingine na kumnyonyesha zaidi bila kumpa kitu kingine chochote.\nKumnyonyesha mtoto maziwa ya mama pekee na kwa wakati anapotaka kunyonya kwa\nkipindi cha miezi sita tangu azaliwe huweza kumfanya mama asianze kupata siku\nzake. Hilo linaweza kumfanya mama asipate ujauzito mwingine mapema. Hata hivyo\nupo uwezekano \u2013 chini ya asilimia 2 \u2013 kwamba mama anaweza kupata ujauzito\nkabla ya kuanza tena kupata siku zake, asilimia ambayo ni sawa na ile ya\nuwezekano wa kupata ujauzito kwa watu wanaotumia njia za kupanga familia.\nUwezekano wa kupata ujauzito huongezeka zaidi baada ya miezi sita.\n\n", 
  "source": "370fd2a475fa482fa7bcd84fabc7a887", 
  "featured": false, 
  "published": true, 
  "position": 0, 
  "slug": "maziwa-ya-mama-pekee-ndicho-chakula-na-kinywaji-bora-zaidi-cha-mtoto-mchanga-kwa-kipindi-cha-miezi-sita-tangu-kuzaliwa-katika-kipindi-hicho-mtoto-hahitaji-aina-nyingine-yoyote-ya-chakula-hata-maji-h", 
  "uuid": "5f3ade5329b04ddfb808be747563a08e"
}