{
  "subtitle": "", 
  "description": "Mtu yeyote anayetaka kujua jinsi ya kujikinga dhidi ya VVU au\r\nanadhani kuwa ana VVU anapaswa kwenda katika kituo cha afya\r\nau katika kituo cha UKIMWI ili kupata taarifa kuhusu namna\r\nya kujikinga dhidi ya VVU na/au ushauri wa mahali anapoweza\r\nkupima VVU, kupata huduma ya ushauri nasaha, matunzo na,\r\nmsaada.", 
  "language": "swh_TZ", 
  "title": "Mtu yeyote anayetaka kujua jinsi ya kujikinga dhidi ya VVU au anadhani kuwa ana VVU anapaswa kwenda katika kituo cha afya au katika kituo cha UKIMWI ili kupata taarifa kuhusu namna ya kujikinga dhidi ", 
  "primary_category": "62caccc5066b4e9f82185983536893fb", 
  "created_at": "2014-10-13T14:11:28.637791+00:00", 
  "featured_in_category": false, 
  "modified_at": "2014-11-12T08:40:21.158445+00:00", 
  "_version": {
    "package_version": "0.2.5", 
    "language_version": "2.7.6", 
    "language_version_string": "2.7.6 (default, Mar 22 2014, 22:59:56) \n[GCC 4.8.2]", 
    "language": "python", 
    "package": "elastic-git"
  }, 
  "linked_pages": [], 
  "id": "bee3914c668a49cdb213d01da18c9226", 
  "content": "Taarifa kuhusu VVU na huduma na elimu ya uzuiaji au upunguzaji wa hatari za\nkuambukizwa zinaendelea kupatikana karibu katika kila nchi. Taarifa zinaweza\nkupatikana kwenye vituo vya afya, vituo vya vijana, na katika shule. Taarifa\npia hupatikana kupitia vyombo vya habari kama vile radio, luninga, magazeti na\nkatika mikutano/mihadhara ya uhamasishaji katika tovuti. Huduma ya upimaji wa\nVVU na utoaji ushauri nasaha inaweza kusaidia katika kugundua mapema\nmaambukizo ya VVU. Huwawezesha watu wenye VVU: \\- kupata huduma bora za\nusaidizi wanazohitaji \\- kudhibiti maambukizo mengine wanayoweza kuwa nayo \\-\nkujifunza kuhusu kuishi na VVU \\- kujifunza jinsi ya kuepuka kuwaambukiza\nwengine. \\- Kujifunza kuepuka kupata maambukizi mapya. Mtu yeyote annashauriwa\nkwenda kumwona mtaalamu wa afya au kufika katika kituo cha UKIMWI kupima kwa\nhiari na kupata ushauri. Kupima VVU kwa hiari na kupata ushauri nasaha\nkunaweza kuwasaidia watu kuamua kuhusu afya zao na tabia zao za kujamiiana kwa\nkuzingatia taarifa sahihi. Kunaweza pia kuwasaidia wenzi wanaotarajia kupata\nmtoto kufanya maamuzi kuhusu afya ya mtoto wao. Huduma ya upimaji wa VVU na\nushauri nasaha inaweza kuwasaidia wenzi kuamua ama wazae watoto au la. Ikiwa\nmwenzi mmojawapo ameambukizwa VVU, kuna hatari ya mwenzi mwingine kuweza\nkuambukizwa wakati wa kujaribu kupata ujauzito. Huduma ya ushauri nasaha na\nupimaji pia inaweza kuwasaidia wale wasioambukizwa kubaki bila maambukizo\nkupitia elimu ya njia zinazowasaidia kujikinga na hatari ya kuambukizwa na\nkuchagua kusubiri hususan kwa vijana ambao hawajaingia kwenye ndoa au kufanya\nngono salama. Kama matokeo ya vipimo vya VVU ni chanya, hii ina maana kwamba\nmtu aliyepima hajaambukizwa au bado ni mapema mno kuweza kuvigundua virusi.\nVipimo vya damu vya VVU vinaweza visionyeshe virusi hadi wiki 6 za mwanzo kwa\nwatu wazima. Kutegemeana na kipimo, inaweza kuchukua hadi miezi 18 kwa watoto.\nVipimo vya mapema kwa watoto wachanga vinaweza kufanyika mapema kadri\niwezekanavyo kuanzia wiki 6. Kuna aina nyingi za vipimo vya VVU. Ni muhimu\nkuzungumza na wataalamu ili kujua kipimo kinachotumika na usahihi wake Familia\nna jamii kwa ujumla hazina budi kusisitiza na kuunga mkono usiri katika\nupimaji, ushauri nasaha na taarifa za VVU. Usiri husaidia kuwalinda watoto,\nvijana na watu wazima dhidi ya unyanyapaa, ubaguzi na kutengwa. Ushauri nasaha\nunawawezesha wanawake na wasichana wanaoingia katika ujana, kuhimiza ngono\nsalama na matumizi ya kondomu. Unawasaidia pia kugundua na kuwezesha matibabu\nya magonjwa yanayoenezwa kwa njia ya ngono \u2013 mambo ambayo, kwa pamoja,\nyanaweza kupunguza uwezekano wa kuambukizwa VVU. Ikiwa mwanamke au msichana\nanayeingia katika ujana atapimwa na kugundulika ana VVU na ana watoto au\nujauzito, utahitajika msaada wa kuamua asaidiweje kuwalinda, kuwatunza na\nkuwasaidia watoto wake. Vikundi vya misaada ya kijamii na asasi zisizo za\nkiserikali mara nyingi hutoa msaada. Ongezeko la upatikanaji wa huduma za\nupimaji unaofuatiwa na matibabu, matunzo na misaada, linaweza kusaidia\nkupunguza unyanyapaa kwa kuonyesha kwamba VVU si \u2018hukumu ya kifo\u2019 na kwamba\nwatu wengi walioambukizwa VVU wanaweza kuishi maisha yenye afya, furaha na\ntija.\n\n", 
  "source": null, 
  "featured": false, 
  "published": true, 
  "position": 0, 
  "slug": "mtu-yeyote-anayetaka-kujua-jinsi-ya-kujikinga-dhidi-ya-vvu-au-anadhani-kuwa-ana-vvu-anapaswa-kwenda-katika-kituo-cha-afya-au-katika-kituo-cha-ukimwi-ili-kupata-taarifa-kuhusu-namna-ya-kujikinga-dhidi", 
  "uuid": "bee3914c668a49cdb213d01da18c9226"
}